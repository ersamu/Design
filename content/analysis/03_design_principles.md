---
Title: Designprinciper
Description: Analyserar design på kända svenska artisters hemsidor.
---

Analys av design
=======================

Analyserar design på tre kända svenska artisters hemsidor. Diskussion kring hur artisterna generellt använder design på sina hemsidor och vilka likheter och skillnader som man kan se.

Urval
-----------------------

Tre av Sveriges kända artister: Laleh, Molly Sandén och Veronica Maggio. Deras musik spelas mycket på radio och de kan ses i olika medier. Hemsidorna kan besökas med syfte att hitta information, t.ex. om artisten har några spelningar inplanerade eller har ny musik som ska släppas. Det är ett bra sätt för artisten att marknadsföra sig och kan ses som ett komplement till sociala medier.

Metod
-----------------------

För att definiera olika designprinciper har jag använt mig av canva.com. Sedan har jag kollat på artisternas sidor för att se om det tydligt går att se om man har använt sig av någon designprincip.

Resultat
-----------------------

<h2><a class="black" href="http://laleh.se/">Laleh</a></h2>

Lalehs hemsida kan besökas med syfte att hitta information, t.ex. om artisten har några spelningar inplanerade eller har ny musik som ska släppas. Det är ett bra sätt för artisten att marknadsföra sig och kan ses som ett komplement till sociala medier.

Hemsidan har en header med en bakgrundsbild som ändras längst upp på sidan. Det kan vara svårt att se rubrikerna i headern beroende på vilken bakgrundsbild som visas, då textfärgen på rubrikerna inte ändras.

Jag tycker att bakgrundsbilderna som växlas är bra och skapar mer liv i sidan. Det är viktig information som hon vill nå ut med direkt till besökare.

Direkt när man kommer in på sidan ser man att sidan använder sig av rörelse, eftersom bilden längst upp på sidan ändrar sig. Dessutom följer menyn med längst upp på sidan även när man scrollar. Längre ner på förstasidan använder man sig av en bakgrundsbild och tendenser till ett grid-rutnät, dessutom har man flera olika färger på sidan.

På undersidorna används olika designprinciper beroende på innehåll. Jag noterar att sidan för videor heter videos-grid.

<h2><a class="black" href="https://www.mollysanden.com/">Molly Sandén</a></h2>

Molly Sandéns hemsida kan besökas med syfte att hitta information, t.ex. om artisten har några spelningar inplanerade eller har ny musik som ska släppas. Det är ett bra sätt för artisten att marknadsföra sig och kan ses som ett komplement till sociala medier.

På förstasidan finns väldigt mycket information och underrubriker med tillhörande bilder, text och videor, som kan liknas lite med grid-layout. Headern med logga och fem rubriker (länkar) tar upp hela sidbredden och fungerar inte responsivt, vilket kan ifrågasättas.

Designen ser väldigt bra ut när besökaren har en stor skärm. Trots att det till synes är ganska lite som krävs för att få den att fungera responsivt, fungerar den inte alls bra på mindre skärmar utan den enda förändringen som sker är att textstorleken blir mindre.

Man använder sig av en grid-design på delar av förstasidan och av linjer för att markera att man byter innehåll. På sidan finns ganska många olika typsnitt, som skiljer sig från varandra.

Noterbart är att det inte finns några undersidor, utan allt innehåll finns på förstasidan. Detta trots att det finns en meny med länkar, trycker man där händer inget.

<h2><a class="black" href="https://veronicamaggio.se/">Veronica Maggio</a></h2>

Veronica Maggios hemsida kan besökas med syfte att hitta information, t.ex. om artisten har några spelningar inplanerade eller har ny musik som ska släppas. Det är ett bra sätt för artisten att marknadsföra sig och kan ses som ett komplement till sociala medier.

Förstasidan har lite innehåll och enkel design i form av en header med logga och meny med länkar, bild på artisten, footer och innehåll bestående av tre rutor. Man jobbar inte alls mycket med färg, vilket gör sidan lite tråkig.

Bilden passar bra in och menyn fungerar responsivt. Men för att sidan ska väcka mer känslor hos besökaren bör man använda sig mer av design och få till fler färger eller lägga till skuggor.

Rutorna på framsidan kan kopplas ihop med grid rutnät, där man använder en annan bakgrundsfärg på rutorna. I övrigt ser jag inte tyvärr inte så många designprinciper.

Undersidorna använder konsekvent samma färg på innehållet på varje undersida och inget som sticker ut, utan designen upprepas.

Analys
-----------------------

På Lalehs förstasida fungerar designen helt okej, även om man hade kunnat använda sig utav fler designprinciper. Det som behöver förbättras är att ändra textfärgen så den passar bättre ihop med bakgrundsbilden, t.ex. i undersidan "About" som är exempel på dålig design. Menyn är ett annat exempel, på vissa bilder syns knappt länkarna. Responsivt fungerar det också mycket dåligt, testa att dra i webbläsarens fönster på "About" sidan.

På Molly Sandéns hemsida använder man sig av flera olika typsnitt, vilket är bra. Man kan dock överväga om det typsnittet som i alla fall liknar Arial verkligen passar in. I övrigt är det ganska effektivt att göra så. Det saknar helt färger på hemsidan, det är bilderna och videorna som bidrar med färginslagen. Det behöver utvecklas och viktigt är också att länkarna i menyn fungerar. Det är katastrof att det första man ser på sidan inte fungerar.

På Veronica Maggios sida hade man behövt förbättra designen. Det kan man göra genom att använda sig av skuggor, inramning på rutnäten, line-height för att få bättre läsbarhet, mer färger som sticker ut. Eventuellt något animering för att väcka liv i sidan och intresse hos besökaren.

Generellt sätt är jag förvånad över designen på sidorna, som jag anser inte är bra på någon av de. Lalehs hemsida är den som är minst dålig, men man behöver få till bakgrundsbilderna och textfärgen mer anpassat för att det ska vara okej. Att hemsidorna inte ens är responsiva är också något som förvånar mig. Använder man grid så går det med lite kod att få till responsiviteten.

Designen på min hemsida är ganska enkel, jag använder konsekvent samma färger till header, innehåll och footer. Det finns olika typsnitt beroende på rubriker eller brödtext. Grid-layout används på hemsidan och fungerar även responsivt. Jag tycker att designen ger en ganska trygg känsla eftersom färgerna och typsnitten passar bra ihop. Designen är också konsekvent och upprepas på alla sidor.

Det finns mycket som jag kan göra för att designen ska bli bättre. Jag kan använda mig mer av skuggor, transparens och rörelse, t.ex. genom att bilderna byts ut efter en viss tid. Som en del av kursmoment 6 kommer jag lägga till skuggor och ramar på bilderna i galleriet, och transparens i min header.

Referenser
-----------------------

<p><a class="black" href="https://www.canva.com/learn/design-elements-principles/">Canva om designprinciper</a></p>

Namn
-----------------------

Namn: Eric Samuelsson
